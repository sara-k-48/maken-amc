Proof of concept

Design challenge: Hoe kan ik het toevoegen van een taak in de OCD app soepeler laten verlopen door het verbeteren van microinteracties?

Ik wil aan de slag met het verbeteren van microinteracties in de app. Hierbij zal ik mij focussen op het gedeelte in de app waar een taak kan worden toegevoegd. Pieter Ooms, de therapeut op het AMC, liet weten dat op dit moment gebruikers van de app vaak velden leeg laten wanneer zij een taak toevoegen. Ik wil door middel van het verbeteren van microinteracties het de gebruiker makkelijker maken om een taak toe te voegen en ook motiveren om dit volledig doen door de app fijner in gebruik te maken. 

Het verbeteren van microinteracties kan goed door gebruik te maken van animaties. Een goed voorbeeld is dit project van UX Designer Nick Buturishvili: https://www.behance.net/gallery/42185273/micro-interactions. In zijn voorbeeld zie je goed dat microinteracties een stuk fijner kunnen aanvoelen wanneer er een animatie of simpele transitie aan zit gekoppeld.

Ik denk dat het voor mijn eigen ontwikkeling in de beroepsrol UX/UI designer erg nuttig is om te leren hoe je animaties maakt. Ik heb gekeken hoe ik dit het beste kan doen en mij lijkt Green Sock een goede optie. De website van het bedrijf Waaark maakt gebruik van microinteracties geanimeerd met Green Sock: http://waaark.com/works. Op de website van Greensock staan ook tutorials van microinteracties gemaakt met Greensock, zoals deze button https://greensock.com/playpause. 

Als het blijkt dat het makkelijker is om helemaal zelf met CSS en Javascript microinteracties te maken, dan zou ik dit ook een goede optie vinden. Zoals bij dit voorbeeld: https://codepen.io/taeo/pen/yNEKdM. Een microinteractie die verbetert zou moeten worden is het krijgen van suggesties wanneer je iets in een veld intikt. Dit is wellicht beter te maken met Javascript en CSS dan met Greensock. 





